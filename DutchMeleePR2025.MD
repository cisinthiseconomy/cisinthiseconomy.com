# Dutch Melee PR 2025
*geschreven door [Nago](http://cisinthiseconomy.com)/Nago#0050 on Discord*

1. $TYN
     
Back-to-back babyyyyy. Vorig jaar had $TYN eindelijk zijn nummer 1 spot bemachtigd weg van alle Sheiks en die ene Dr. Mario en heeft nu gewoon succesvol behouden voor nog een jaartje. Hij heeft ook echt gestreden dit jaar, met nul losses tegen mensen niet genaamd skullbro dit jaar, een 4-0 record in dubbels brackets in Nederland en een win op DSEA Spring 2025 over Aaron, Jim Morrison en LunarySSF2.
Het voelt misschien een iets meer low-key nummer 1 dan vorige jaar omdat hij iets minder te vinden was in het buitenland, zijn enige buitenlands toernooi was Valhalla V waar hij won van yung ullrich, IuDKing, Steff$ en toen verloor van skullbro op een of andere manier. Een solide run naar 9de op Somnio: Noctem met wins over GG, Nobody, Noxxa en een super close loss tegen irfan eindigde zijn jaar. $TYN is nu al bijna 10 jaar lang een top 10 speler in Nederland, er komen steeds meer Slippi generatie spelers op onze PR, maar op dit moment is het duidelijk dat al die ervaring nog steeds het beter doet dan alle korte termijn grinding.
     
2. skullbro
     
Hallo skullbro, de andere plumber in onze top 3. Hij is nog steeds een van de sterkste spelers in Nederland, de persoon die er altijd is om Nederland te representeren op het Europese podium. in 2025 heeft hij mooi een 4de plaats gepakt op FESTA met wins over smushmarth, Tony Bomboni en GG. Drie keer 9de plaats op Let's Start The Fire, Valhalla V en Kornspeicher 2 waar wins pakte op Fred Melee, Creighton en nog een keertje GG. Daarbuiten is hij de enige persoon in Nederland die wins heeft op $TYN (een 3-0 record zelfs!). Hij heeft wel meer losses getanked dit jaar (een paar daarvan op een Ness secondary), waardoor hij de nummer 1 spot heeft gemist, maar het laatste wat je moet gaan denken is dat dit een slecht jaar is geweest voor onze dokter. skullbro heeft dit jaar geen enkele losing record met een Nederlandse speler. 
     
Vergeet niet, in 2022 was skullbro nummer 1, in 2023 was hij nummer 4, in 2024 was hij nummer 3 en dit jaar is hij nummer 2. Wie weet waar skullbro te vinden is in 2026?
     
3. noon 
     
noon op nummer 3, hoe zijn wij hier gekomen? Nederland was al een poos het land van de "chungus mid-tiers", maar we hebben nu gewoon twee plumbers in onze top 3; wat een wereld. Ik ben heel erg bekend geworden met noon in de laatste 2 jaar omdat hij elke twee week naar Bunker gaat en dan speelt hij weer een nieuwe secondary van hem. Vraag maar aan elke Bunker regular en je zal verhalen horen over zijn vele secondaries en alle absurde wins die hij met zijn secondaries heeft gepakt. 
     
Terug in de wereld van PR-relevante toernooien, noon heeft dit jaar zijn eerste toernooi gewonnen over skullbro bij Vinyl Destination #6 door hem te dubbel eliminaten in two classic game 5 plumber ditto sets. Verder heeft hij in Nederland super sterke h2h's met alleen maar losses tegen $TYN en Skullbro, maar noon is ook iemand die super veel reist en zelfs buiten het continent. Op GOML pakte hij een set over Zaza, in Denemarken over BigM en in Zwitserland won hij 3-0(!) over astar. Elk jaar weet noon steeds betere wins te vinden voor een karakter die eigenlijk gewoon niet te vinden is op top niveau, en toch staat hij hier op nummer 3 op onze Nederlandse melee PR. 
     
-
4. Jim Morrison 
     
Ik hou van deze guy, in mijn ogen is Jim Morrison echt een culturele institutie van NL Melee. Hij kreeg bij Somnio: Noctem een Lifetime Achievement Award voor zijn werk binnen de scene, hij heeft een major series vernoemd naar een grap van hem (Sapf) en hij is gewoon even van de meer iconische spelers binnen de Nederlandse scene van de laatste 10+ jaar. Hij is er ook gewoon nog steeds, hij TO't nog steeds events af en toe, attend toernooien nog steeds en zelfs in het buitenland proberen mensen zijn naam met de Nederlandse G uit te spreken uit respect.  
     
De laatste paar jaren is Jim Morrison inactief geweest, maar hij komt altijd wel een paar keertjes langs in een bracket en dit jaar toevallig heeft hij de attendance requirements gewoon gehaald. Zelfs inclusief drie toernooien in het buitenland. Dit jaar pakte hij in het binnenland wins op Aaron, Nuckels en LunarySSF2 en in het buitenland skullbro (lol) en JohsyJam. Het lijkt mij soms onduidelijk hoe gemotiveerd Jim Morrison eigenlijk wel niet is in serieus competen in melee, maar er zal voor altijd een fan blijven van de beruchte Bbatts slayer.
     
5. Noxxa
     
In elke scene zijn er mensen die een rol vervullen van een soort dragende muur voor de gehele scene. Mensen die een relatief unieke rol invullen die niet door anderen kunnen worden gedaan. Voor de Nederlandse en Europese scene is een van deze muren Noxxa. Noxxa is een van de primaire stats personen binnen de Europese scene, grotendeels verantwoordelijk voor het maken van de spreadsheets die wij gebruiken in Nederland en EURank om de data makkelijk te kunnen aflezen voor de rankings. Daarbuiten is Noxxa ook vaak bezig als TO bij de TODO locals, Somnio en als seeder voor alle grote Europese toernooien.
     
Maar we moeten niet vergeten dat Noxxa ook gewoon een van de sterkere spelers in Nederland is geworden over de laatste paar jaar. Deze top 5 spot is zeer verdiend, met een van de hoogste attendance voor een PR speler en met een resume gevuld met toernooien in het buitenland. Tripjes naar Zweden, Engeland, Denemarken en Noxxa's favoriete regio Noorwegen geven Noxxa een run voor de titel van meest gereisde Nederlandse Melee speler van dit jaar. Met een flesje Imsdal water naast de setup heeft Noxxa wins gepakt op Feradit, Raptori en Nuckels dit jaar en volgend jaar gaan we hopelijk meer zien van onze Nederlandse Jack Of All Trades.
     
6. Nuckels
     
Ohh mijn god, het was 29 December 2024, een groep Nederlandse smashers gaan in de vroege winter ochtend naar Bayer-Cup Grande Finale. Na de carpool van hell met uiteindelijk 3-4 uur van reisvertraging komen we uiteindelijk aan bij de venue en we mogen meteen beginnen met singles sets spelen. Een paar uur later en Nuckels en Happymealz zitten in grands en na een tragische 3-0 met wat SD's staat Nuckels op met de trofee in zijn handen. Twee weken later is hij aan het competen bij Let's Start The Fire, nog twee weken later is hij Somnio 6 aan het TO'en. Hij houdt zichzelf wel altijd bezig. 
In 2025 is Nuckels naar vier verschillende landen gereist en heeft hij een mooi kleurrijk win-lijstje voor zichzelf opgebouwd met wins over vele buitenlandse Sheiks zoals Kaese, Tellmis and Saile. Hij heeft het ook mooi gedaan in Nederland op de weinige toernooien die hij niet TO't waar hij o.a. Happymealz en RestlessWhale heeft gepakt. Natuurlijk is Nuckels ook een dubbelsfanaat en heeft hij dit jaar twee toernooien gewonnen met $TYN en eentje met Amsah voor de one time. Daarnaast was Nuckels ook nog in de VS, nadat hij met Fuzzyness vluchten had gewonnen voor hun doubles performance op Let's Start The Fire. Daarboven op heeft hij ook nog Somnio: Noctem geTOt, de eerste Nederlandse major sinds Dreamhack Rotterdam in 2022. Zoals ik zei, hij is altijd wel bezig. 
-
7. Xin
     
Hey het is de andere kant van de Bingo Boys doubles team. Gelukkig is Xin nu niet alleen als enige Gelderland speler op de PR en nu is hij zelfs de BESTE speler uit Gelderland op de PR. Het was een interessant jaar voor de gele rat uit Gelderland. Aan de ene kant pakte Xin een win op Skullbro op Vinyl Destination #9 en heeft echt de instant classic game 10 grands met hem gespeeld later op het toernooi, aan de andere kant strugglede hij veel met controller problemen die hem al jaren achtervolgen. 
     
Toch heeft hij een mooi consistent jaar gehad, met die Skullbro win, een win op Feradit en op Psylo als wat van zijn beste wins van het jaar. Buiten een loss tegen buurthuis op een secondary en een merkwaardige Pikachu vs ICs loss in Engeland heeft hij super sterke head to heads tegen iedereen die onder hem staat op de PR. Hopelijk zien we snel een nieuwe Xin met een volledig werkende controller zoals toen Piccolo de training gewichten afdeed.  
     
8. RestlessWhale 
     
Kijk, hier is de andere Bunker TO. Nog een succesvol jaar als TO van de meest actieve local in Nederland, die over de jaren een beetje de broedplaats van een nieuwe generatie van Nederlandse Melee is geworden. Buiten een rogue loss op ceylansen wint RestlessWhale nog steeds van alle Bunker regulars die onder hem staan op de PR. De Verdediger van Amsterdam doet het ook verassend fraai zonder het geluid van trams boven hem elke vijf minuten. In het weekend kan hij wins pakken van Noxxa, Xin en velen meer en in het buitenland heeft hij dit jaar Mordo, Tony Bomboni en Blaze verslagen. Ik verlies nu bijna elke twee week tegen deze Falco en om eerlijk te zijn, ben ik er echt wel een beetje klaar mee, maar ik denk niet dat we snel van deze guy af zullen zijn. 
     
9. Happymealz 
     
Happymealz was de laatste paar jaren een van de meest actieve reizigers in de Nederlandse Melee gemeenschap, maar dit jaar heeft het ultieme doel bereikt die elke melee speler wilt bereiken, een baan krijgen.
Hierbuiten werd hij in 2025 ook een first time head TO met Happy's Home, één van de meer memorable non-major Nederlandse toernooien van de post-pandemie tijdperk. Ik ben zelf heel trots op Happymealz dat hij nu deze levensrichting heeft gekozen en ik wens hem veel succes in zijn loopbaan en hopelijk komt er misschien ook een Happy's Home 2, ik mis Zeeland.
Al is Happymealz nu een proud loonslaaf, is hij eigenlijk nog steeds best actief als speler. Hij ging naar meerdere majors waar hij wins pakte op o.a. Fred Melee en Pi, maar zijn meest notable win was top 100 speler en Mang0 slayer Equilateral op CEO 2025. Mogelijk een van de mooiste "Iedereen's Armada nummer gaat gelijk omlaag" gebeurtenissen in recente geschiedenis. 
-
10. Dr. J 
     
De vertegenwoordiger voor Noord Nederland is nu ook de enige vertegenwoordiger van Jigglypuff geworden sinds ThommyN inactief is geworden. Een mooie victory lap was verdiend voor onze goeie vriend uit Friesland met wis op Valou, Psylo, Noxxa en Nuckels. Hij liet dit jaar ook best veel consistentie zien, buiten een loss tegen Danubi op een Hyperfocus en de eerdergenoemde loss tegen Rabbitalex heeft hij niet echt slechte losses getankd en was primair de upsetter in plaats van de upsettee. 
Ook een kleine persoonlijke shoutout naar zijn goeie attendance dit jaar, het is niet makkelijk om veel te attenden als je in het noorden woont vraag maar aan Jeapie. Er zijn mensen die in de randstad wonen die niet eens dichtbij Dr. J's 9 toernooien (12 inclusief Hyperfocus) komen.
En extra shoutouts dat hij mij en de rest van de carpool (deels) reed naar Bayer-Cup Grand Finale, if you know you know. (lees hier meer over in de Nuckels blurb).
     
11. DestiKnee 
     
De "één na beste Bunker TO" is weer een paar plekjes verder gekomen sinds vorig jaar. Vorig jaar had hij eindelijk weer een andere Falcon op de PR, maar nu is hij weer alleen op de PR als de enige post-Jeapie Captain Falcon. 
In 2024 was zijn resume grotendeels gevuld met wins op Nederlanders, maar dit jaar heeft mijn favoriete Bunker TO ook het goed geschopt in het buitenland. Natuurlijk heeft hij wins op Dr. J en buurthuis, maar ook op maxono, CptNebula en zelfs GG. Maar zijn belangrijkste bijdrage aan 2025 (en de laatste drie jaar) NL Melee is het continu hosten van Bunker Smash. Roffa Rumble was in 2025 relatief inconsistent en To-do Smash is geswitcht naar elke maand, maar de Bunker Smash bi-weekly is er nog steeds gewoon elke twee week. Ik attend elke Bunker die ik kan en het is heel mooi om te zien dat DestiKnee en de rest van de Bunker crew zichzelf hard inzet om ervoor te zorgen dat de randstad's meest geliefde local elke twee week te attenden is. 
     
12. buurthuis 
     
Ik was er in 2023 toen buurthuis naar zijn eerste local ging, toen we nog de locals in TU Delft X hostten. Na een paar maanden begon ik een beetje met hem te spreken op de weg terug van de Roffa Rumble locals en op een van deze nachten kwam het onderwerp van neutral op. Toendertijd speelde buurthuis nog als een orthodoxe day 1 peach speler, veel CC dsmash en stilstaan en weinig proactieve gameplay. Ik vroeg hem waarom hij zo speelde en hij kwam uiteindelijk aan op het antwoord "Ik weet eigenlijk niet hoe je moet approachen". Op dat moment vond ik dat wel een grappige uitspraak, vaak krijg je in die situaties te horen over dat ze vinden dat campen "optimaal" is of dat ze wel "moeten" campen vanwege de manier dat hun tegenstanders spelen, maar ik concludeerde uiteindelijk dat dat wel een mooie self-reflectie was van buurthuis om het probleem zelf een beetje in te kunnen zien.
     
Een jaar verder en buurthuis haalde top 8 op de Sector Z Arcadian, nog een jaar verder wint hij Vechtpartij 7, pakt hij wins op Xin, ThommyN en DestiKnee en wordt hij de hoogste debutant op de 2025 Nederlandse Melee PR. Het is een goed jaar geworden voor de Peach speler die altijd zegt dat hij retired of chopped and unc is, maar hij is een van de meer high attendance spelers op de PR en is verassend consistent voor iemand die op zo veel toernooien te vinden is.
-
13. Elec
     
Voor de laatste paar jaren heeft Elec ons allemaal duidelijk laten zien dat hij één van de beste non-PR spelers in Nederland is. Elke sterke arcadian run liet iedereen zien dat hij dichtbij de top 20 van Nederland zat, maar elk jaar haalde hij het net niet, tot nu dus. Een win aan het begin van het jaar op Happymealz bij Somnio 6 maakt het iedereen vrij duidelijk dat dit eindelijk het jaar zou worden. Verdere wins op Creighton, sjor$ en MAX-THE_MAX-MAX hebben zijn resume alleen maar sterker gemaakt en je kan het zien met zijn debut op nummer 13.
     
Verder heeft Elec veel gewerkt als TO voor zijn Oost-Nederlandse scene, natuurlijk als de head TO van de Vinyl series die hij host, maar ook als (co-)TO voor Gamechanger en FLUXR. De scene daar lijkt over het algemeen steeds meer te groeien wat heel gezond is voor een scene die steeds meer geconcentreerd op de randstad leek te worden.  
     
14. NVZ
     
Hij is er nog steeds, nog steeds mensen aan het humblen met zijn mewtwo. Zijn beste werk was dit jaar in het buitenland, ten eerste nam hij een vakantietje naar de VS waar hij in New York wat mensen zat te humblen met de mewtwo inclusief iedereen's favoriete melee tag a horse who can drive. In Europa maakt hij een super sterke run op Kornspeicher waar hij won van Galan, Magik en (een dronken) irfan. Dit gecombineerd met zijn solide record tegen de mensen onder hem geranked heeft hem een mooie 14de plaats gekregen voor zijn eerste PR waar hij als solo-mewtwo main op staat.
-
15. Rabbitalex
     
Ahh en daar is hij eindelijk. Na zijn Honourable Mention op de NL 2022 PR heeft Alex het eindelijk voor elkaar gekregen. De netplay toernooi grinder heeft het nog wel spannend gemaakt aan het eind van het jaar. Na een oneven run op Somnio: Noctem waar hij Metarix beatte maar toch drownde in pools en een underperformance op Get Sliced On | Fall, attende hij het laatste toernooi van het jaar, Vinyl Destination #9. Na net geupset te worden in pools door Sif en een loss tegen NVZ in bracket, won hij drie sets tegen puffs achter elkaar in losers, eerst Dopamine, dan ThommyN en dan een absurde game 5 last stock win over Dr. J. Een van de meer memorable runs op een Nederlands toernooi van dit jaar naar mijn mening.
     
16. ceylansen 
     
Ik weet al een poos over Ceylan. In 2022 speelde ik regelmatig tegen hem op unranked, maanden voordat ik hem voor het eerst zag op een bunker local in 2023. Relatief snel werd hij al een van de betere spelers van de bunker generatie samen met Rua. Jaartje later stond hij op de PR en nu is hij zelfs een paar plekjes hoger gekomen. Desondanks het feit dat hij speelt met een absurd kutte controller, dat zijn broertje fosfo peach speelt en de historische relatie van NL Melee met Ice Climbers spelers, is Ceylan hier nog steeds om iedereen dood te hand-offen.
     
-
17. nago 
     
Hey dit ben ik, jouw favoriete Zuid Holland TO. Ik zit nu al sinds 2022 in het Nederlandse PR panel en eindelijk sta ik nu ook gewoon daadwerkelijk op de PR. Ik heb eigenlijk absurd veel geattend dit jaar, grotendeels gebuffd door het feit dat ik naar Roffa Rumble en Bunker ga, maar ook deels omdat ik naar veel van de kleinere weekendtoernooien ga in Nederland. Hierdoor heb ik ook technisch gezien twee weekendtoernooi wins in Out Of Bounds (RIP Borderline Smash) en Get Sliced On | Fall 2025. shoutouts naar naar het scherm kijken.
     
18. LazyyySloth
     
Na de ene provincie die maar één persoon op de PR heeft, gaan we naar een andere provincie die dit jaar zijn PR debut maakt met Almere's finest, LazyyySloth! Eindelijk heeft onze favoriete Flevoland fox de PR gehaald na een paar jaar sterke runs maken op arcadians en een paar sterke upsets zoals de win op $tyn tijdens Somnio 3. Dit jaar had hij wins gepakt op DestiKnee en buurthuis. Mijn favoriete LazyyySloth herinnering van het jaar was zijn run op de Stockholm local Smash @ SU #130 waar hij won van Bass, Rev en net 2-3 verloor van Tellmis in grands. 
     
19. sjor$ 
     
Van de ene speler die pas is beginnen spelen sinds na de pandemie, gaan we naar een andere die een meer bekend gezicht is op de nationale PR. Het is Roermoney's finest sjor$. Zijn jaar kan het beste opgesomd worden met het woord consistent. Hij is een van de weinige mensen in dit gedeelte van de PR wiens slechte loss nog steeds tegen een PR speler was. Met wins op 1tab, ceylansen en buurthuis heeft hij laten zien dat de vechtpartij crew nog steeds te vinden zal zijn op het nationaal podium.  
     
20. rua
     
We beginnen deze PR met een van mijn favoriete mensen in de scene, rua. Ik ben natuurlijk bevooroordeeld omdat deze falco uit Amsterdam/Barcelona mijn static dubbels partner is, maar ik hou wel gewoon van deze gozer al speelt hij falco (en hebben we echt de meest eenzijdige set geschiedenis lmao). Na een 2de plaats op Vechtpartij 7 en sterke runs op Somnio Nocten en DSEA Spring 2025 heeft hij zijn allereerste PR spot bemachtigd. Met wins over buurthuis en sjor$ en talloze local wins over elke bunker regular niet genaamd RestlessWhale en DestiKnee, is het maar een kwestie van tijd totdat onze falco grinder verder gaat komen dan nummer 20.
     
Honourable Mentions: Aaron, Amsah (is nu een vader), Fout NL
     
     
Panelists: Nago, Noon, Noxxa, Nuckels, Rabbitalex, RestlessWhale, Rua
